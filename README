Az Office 365 oktatási változat segítségével digitális oktatási alapplatform hozható létre egy iskolában, 
amely távoktatásban is jól hasznosítható.
Az eKreta2SDS segítségével egy üres iskolai Office 365 környezetben létre lehet hozni az összes tanárt, diákot, tanulócsoportokat 
az intézmény eKréta rendszerének adatai alapján.
A tanulócsoportok tulajdonosai az ott tanító tanárok, tagjai a diákok lesznek.
Egy intézményt lefedő teljes kialakítás akár egy óra alatt is kivitelezhető - akkor is, ha az intézménynek nincs is még Office 365 hozzáférése.

Előfeltételek:

1) Office 365 oktatási változat környezet, megfelelő mennyiségű tanári és diáklicenccel (akár a fél éves lejáró próbalicenc is jó)
2) Az Office 365 környezet egy Global Administrator szerepkörű felhasználója, jelszava
3) Az Office 365 környezet domain neve (pl. probavarisuli.hu)
4) Az iskola adatai (OM azonosító, név, cím)
5) A felhasználók kezdeti jelszava ugyanúgy kezdődik, ez a közös jelszó "prefix" is szükséges.
6) Az eKréta rendszerből a Tanulok_tantargyai_es_pedagogusai.xlsx riport. 
   Elérhetősége KRÉTA adminisztrátor felhasználóval: 
   "Nyilvántartások" felső menü, benne "Tanulók"
   A felső soron "Export" és a megjelenő listából válasszuk a "Tanulók tantárgyai és pedagógusai" elemet.
7) Windows 10-es számítógép
8) Powershell 5.1

Telepítés:

1) Futtassuk le a eKinstall.cmd -t, minden felmerülő kérdésre pozitív választ adjunk: "Y", vagy ahol lehet, ott inkább "A". Jó sokszor kell.
   Ha elrontottuk, gond nélkül többször elindítható.
   Ez telepíti a szükséges PowerShell modulokat a számítógépre.
2) A Tanulok_tantargyai_es_pedagogusai.xlsx file-t másoljuk az input mappába.
3) Notepad-del szerkesszük az eKreta2SDS.cmd -t. Adjuk meg a kért adatokat. 
   Ügyeljünk arra, hogy ne használjunk ékezetet, ahol ez a kérés.
   Különösen ravasz kezdőjelszót válasszunk az instrukciók szerint. Ismert szavak ne legyenek benne! Ez az egyik legnehezebb feladat...

Futtatás:

1) Futtassuk le az eKreta2SDS.cmd -t. Ezzel az XLS file-t konvertálásra kerül. Eredményképpen nem módosul az Office 365, 
   hanem az Output mappában keletkeznek School Data Sync formátumú .CSV fileok.
   Ez bekéri az Office 365 rendszergazda (Global Admin szerepkörű) felhasználó nevét és jelszavát, de csak olvas, nem módosít semmit. 
2) Ha van olyan tanár, akinek nincs oktatási azonosítója az XLS-ben, akkor a script futása hibával megszakad. 
   A hibaüzenetben javasolt sort másoljuk be az input\override.csv -be.
   Sajnos minden egyes hiba után újra kell indítani a scriptet. Bocs.
3) Az elkészült file-okat ellenőrizzük az Output mappában. Nyissuk meg őket egyenként Notepad-del és "Mentés másként..." alatt nézzük meg, 
   hogy a filetípus "UTF8" legyen. Más nem jó, az "UTF-8 BOM" sem. Állítsuk át UTF-8-ra a kódolást és írjuk felül az eredetit, 
   ha nem az volt a típusa a file-oknak.
4) Finomhangoljuk a beállítást vagy akár módosítsuk a scriptet, amíg a várt eredmény előáll.
5) Nyissuk meg a https://sds.microsoft.com oldalt, jelentkezzünk be az Office 365 rendszergazdával és hozzuk létre és 
   futtassuk le a School Data Sync profile-t a "doc\SDS beállítása" mappa képei alapján. 
   Ez hozza létre a felhasználókat, csoportokat és népesíti be őket.
   Mindez akár egy órát is tarthat.
6) Ellenőrizzük a keletkezett hibákat, hárítsuk el akár az XLSX módosításával és a script újrafuttatásával, 
   akár pedig az Output mappa filejainak kézi módosításával. Az SDS Profile-ba töltsük fel az új .CSV-ket az Output mappából,
   és próbálkozzunk a kívánat eredmény eléréséig.

Kiosztás:

Az Output könyvtárban a student.csv a diákok, a teacher.csv a tanárok felhasználóneveit és kezdő jelszavait tartalmazza.

Tanári aktiválás:

A https://teams.microsoft.com oldalon bejelentkezve látszanak a csoportok. Mindegyiket meg kell nyitni és aktiválni kell, hogy a diákok is lássák.

Diák használatba vétel:

https://teams.microsoft.com oldalon vagy okostelefonos/Windows 10-es alkalmazással.


